---
title: Umutsuzluk ve İnkar
tag: life
description: Bir şey bekleme ve olmaması durumundaki inkar, kabullenme.
publishDate: 2023-05-29
language: tr
---

Bir şeyden beklentinin olması, ona karşı bir umudunun olması durumunu ortaya çıkarır. Bu da elinde sonunda hayal kırıklığına uğrayabilme ve bunun ardından inkar, hayal kırıklığına uğratan sebebi öğrenmeye iter ve insan aslında bu şekilde bir ilerleme sağlar.

Düşünce olarak bu şekilde yapılan ilerleyiş doğrudur evet lakin buradaki en önemli mesele (belki de ilerleyişi sağlayan yegane şey) sebep aramanın doğru şekilde yapılması olacaktır. Eğer kişi bu aramayı sadece çevresinde ararsa ve kendisinde bir yanlış olmadığını düşünürse hiçbir gelişme gösteremez hatta gerilemeler de görülebilir. Günümüzde yaşadığımız şey budur. Kendi destekçilerine kulak tıkayan bir güruhun eseri olarak uzun süredir gerçekleşen şey tekrar vücut buldu. 

Adaylığı öncesi bu öneri ve inkar seslerine kulaklarını tıkadıkları yetmezmiş gibi, sözde demoktarik bir ortaklık olan masadaki küçükleri poh pohlayıp kendi sözünün ortak kararmış gibi gözükmesini sağlayarak antidemokratik bir ortam oluşturduğu yetmiyormuş gibi aynı zamanda poh pohlamanın pazarlığı sonucu mecliste de gücünü zayıflattı. Bu antidemoktarik, taban dinlemezlik durumu ilk defa da başımıza gelmiyor, daha önce ortaya çıkarılan arkadaşlarda da halkın bir sözünün olduğunu düşünmüyorum. Sadece bizim önümüze bu konulduğu için onu destekledik (geçtiğimiz günlerde olduğu gibi).

Peki bu sözde demokrasi böyle olmak zorunda mıydı? Hayır. Yukarıdan aşağıya olan hiçbir şeyin demokratik olmadığını düşünüyorum. Hele devlet yönetiminde karşıda 'öcü' olarak gösterilen (ve öyle olan) bir rakip olduğu için daha da antidemokratik bir durumdur. Aslında olması gereken durum ortak bir karar alınarak (halkın ortak kararı) kimin öne çıkarılacağı dinlenecek ve bu kişiye aynı performans gösterilecekti ve işler (yüksek ihtimalle) aynı olmayacaktı. Bunun örnekleriyle sıkça karşılaştık, hem de çok yakın bir zamanda. Hem büyükşehir kazanımları hem de son anda yoldan dönmüş o kişinin daha önce adı doğru düzgün küçük bir grup insan tarafından bilinirken aldıkları destekler ve kazanımlar ortadadır.

Son söz olarak hatayı artık kendisinde arayıp, yüksekten birisiymiş gibi davranmayı bırakması ve acilen belirli düzenlemelerle insanların kırılmış olan güvenleri belki bir nebze bile olsa yeniden kazanılmalı, bunun için sayın beyefendinin acilen çekilmesi ve kendisini hem bu süreçte hem de uzun süredir devam eden bu yenilgi serisinde kandıran herkesi de götürmesi gerektiğini sadece ben değil bir çok insan düşünmekte.
